Formula 1 (F1) yüksək riskli rəqabət mühiti yaratmaq üçün texnologiya, insan bacarığı və strategiyanın birləşdiyi bir idman növüdür. Burada dövrə vaxtlarından və pit-stoplardan tutmuş, təkərlərin istifadəsi və hava şəraitinə qədər böyük həcmdə məlumatlar toplanılır. Komandalar bu məlumatlardan öz strategiyalarını optimallaşdırmaq və rəqabət üstünlüyü əldə etmək üçün istifadə edirlər. Maşın öyrənməsi, dərin öyrənmənin tətbiqi komandaların nəticələri proqnozlaşdırmağa və daha yaxşı strategiyalar planlaşdırmağa imkan verir. 
Burada biz, Formula 1 strategiyalarını təhlil etmək və proqnozlaşdırmaq üçün maşın öyrənməsinin necə istifadə oluna biləcəyinə baxacağıq. Kaggle-dan ( https://www.kaggle.com/datasets/rohanrao/formula-1-world-championship-1950-2020 ) əldə etdiyimiz verilənlərdən istifadə edərək, biz məlumatları təmizləyəcəyik, analiz və təhlil edəcəyik və Python-da proqnozlaşdırıcı modelləri tətbiq edəcəyik. 
